# Podsumowanie {#podsumowanie}

Wyniki pracy przedstawiają różnice we wpływach tworzenia nowych lądów na jakość wód.
Wskaźniki obliczone na obszarach badań w Dubaju i Limon wskazują jednoznacznie na negatywny wpływ konstrukcji nowych lądów na stan wód.
Rozpoczęcie prac skutkowało zmniejszeniem stężenia chlorofilu a, oraz zwiększeniem stężenia zawiesiny w wodzie.
Obydwa trendy utożsamiane są z pogorszeniem jakości wód.
Dla tych obszarów zaobserowano także dalszą degradację wód po zakończeniu prac.
Na obszarze nowych lądów w Dubaju utworzono obiekty turystyczne, a na nowych lądach w Limon powstał terminal kontenerowy.
Obydwie działalności mogły przyczynić się do dalszej degradacji jakości wód.
W tych przypadkach, ciągły spadek jakości wód nie wynikał bezpośrednio z tworzenia nowych lądów, a ze sposobu ich późniejszego wykorzystywania.

@zhang2017assessment to opisywali w deponowaniu azotu!!!

Wyniki dla obszarów badań w Singapurze i Szanghaju zwróciły niejednoznaczne oceny odnośnie wpływu tworzenia nowych lądów na jakość wód tych obszarów.
W przypadku Singapuru, konstrukcja nowego lądu przyczyniła się do zmniejszenia stężenia chlorofilu a w wodach.
Sygnał ten utożsamiany jest z degradacją jakości wód.
Jednak po rozpoczęciu prac nad konstrukcją nowego lądu, zaobserwowano spadek zawiesiny w wodzie.
Zmniejszenie mętności wody oznacza poprawę jakości wody.
Odwrotne trendy zaobserwowano na obszarze badań w Szanghaju.
Po rozpoczęciu prac, stężenie chlorofilu a w wodzie wzrosło, co oznacza poprawę jakości wód.
W tym samym okresie odnotowano wzrost stężenia zawiesiny, wpływające na pogorszenie jakości wód.
Ostateczna decyzja w ocenie wpływu tworzenia nowych lądów na jakość wód dla tych obszarów będzie zależna od wagi poszczególnych parametrów jakości wód.
Jeżeli zmiany stężenia chlorofilu a są bardziej istotne niż zmiany mętności wody, to tworzenie nowych lądów na jakość wód w Szanghaju miało pozytywny wpływ, a na jakość wód w Singapurze -- negatywny.
Jeśli jednak zmniejszenie mętności wody jest najważniejszym czynnikiem w poprawie jakości wód, to wpływ nowych lądów na wody w Singapurze miały pozytywny wpływ, a w Chinach -- negatywny.

Obszar badań w Lagos był jedynym obszarem, dla którego tworzenie nowych lądów miało pozytywny wpływ na jakość wód.
Wraz z rozpoczęciem konstrukcji nowych terenów, zaobserowano wzrost stężenia chlorofilu a i spadek mętności wody.
Wspólną cechą wszystkich obszarów badań było odkrycie największej degradacji jakości wód, znajdujących się w bezpośrednim sąsiedztwie z nowym lądem.
Wody znajdujące się dalej od utworzonego lądu zazwyczaj cechowały się lepszą jakością wód.

Wyniki tej pracy wskazują na zgodność z wynikami prac, przytoczonymi w rozdziale @sec-lit.
Praca @hao2021effects wskazuje na największe zmiany w parametrach jakości wód w okresie tworzenia nowych lądów.
Taką samą zależność odnotowano w tej pracy.
Największe zmiany, czy to wzrostu czy spadku stężenia parametru, występowały podczas konstrukcji nowych lądów.
TUTAJ BEDZIE JESZCZE ODNIESIENIE DO DODATKOWEJ LITERATURY

Jednym z potencjalnych usprawnień w ramach pracy mogłaby być zmiana metody pozyskiwania zdjęć satelitarnych.
Metoda wykorzystana w tej pracy pozwoliła na pozyskanie dużego zbioru obrazów.
Jednak większość z tych zdjęc nie była przydatna do wykorzystania w dalszej analizie.
Wynikało to ze sposobu maskowania danych niebędacych zbiornikami wodnymi.
Wykorzystanie kanału QA skutkowało wyborem jedynie komórek rastrów przypisanych do klasy zbiorników wodnych bez pokrycia chmurami.
Skutkowało to powstawaniem wielu luk i przerw w obrazach satelitarnych, co ograniczało możliwości przeprowadzania analiz przestrzennych.
Możliwym rozwiązaniem tego problemu jest zaproponowanie lepszej metody maskowania obszarów niebędących zbiornikami wodnymi.
Metoda ta mogłaby być rozwinięciem stosowania kanału QA, który zawierałby dodatkowe klasy.
Podejście to nie rozwiąże jednak problemu z występowaniem zachmurzeń, które wyklucza z analizy obszary będące zakryte chmurami.
Alternatywnym rozwiązaniem jest stosowanie kompozytów.
Zamiast pracować na zdjęciach satelitarnych z pojedynczych dni, można utworzyć z kilku zdjęć jeden obraz, będący całkowicie wypełniony informacjami.
Potencjalne podejście polegałoby na grupowaniu zdjęć według mięsiecy.
Dla każdego miesiąca wyliczany byłby obraz kompozytowy.
Wartości komórek obrazu kompozytowego mógłby być medianą wszystkich dostępnych wartości komórek z pojedynczych zdjęć.
Takie rozwiązanie umożliwiłoby pozyskanie obrazu w całości wypełnionego danymi.
Wadą tej metody jest fakt, że obraz kompozytowy nie jest odwzierciedleniem obszaru pozyskanym w konkretnym momencie, a mozaiką informacji, złączoną z wielu różnych obrazów.
Może to spowodować powstanie wzorców przestrzennych, nie mających odwzierciedlenia w rzeczywistości i prowadzących do nieprawdziwych wniosków.
Między innymi z tego powodu w pracy zdecydowano się korzystać z pojedynczych obrazów satelitarnych.

Inne ulepszenie dotyczyłoby rozwoju oceny jakości wody.
W ramach pracy, zmiany jakości wód były oceniane poprzez porównywanie zmian parametrów w czasie, oraz porównując je między obszarami badań.
Wszystkie obszary badań obejmowały obszary, na których przeprowadzane były konstrukcje nowych lądów.
W celu zwiększenia dokładności wyników, zmiany jakości wód powinno się także przeprowadzić na obszarach, na których nie miały miejsca prace tworzenia nowych lądów.
Pozwoliłoby to na ocenę, czy zmiany jakości wód faktycznie wynikały z tworzenia nowych lądów, czy były wynikiem globalnych zmian jakości wód.
Dodatkowe obszary badań powinny być jak najbardziej zbliżone do wybranych obszarów.
Podobieństwo polegałoby na podobnym ukształtowaniu dna zbiornika wodnego i terenu na wybrzeżu, podobnym wykorzystaniu terenu wybrzeżnego, podobnych parametrach pogody itd.
Wprowadzenie takiego ulepszenia wymagałoby zaproponowanie metody, służącej do odnajdywania bliźniaczych terenów dla wybranego obszaru badań.
Metoda ta, po zapoznaniu się z własnościami obszaru badań na którym utworzono nowy ląd, powinna odnaleźć inny obszar o podobnych parametrach, na którym nie wykonywano prac tworzenia nowych lądów.
Opracowanie tej metody okazało się zbyt czasochłonne i nie zostało uwzględnione w tej pracy.
